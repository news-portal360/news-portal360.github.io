
<html>
<head><script data-ad-client="ca-pub-6784389220725293" async src="https://pagead2.googlesyndication.com/pagead/js/adsbygoogle.js"></script></head>
<title>news-portal360</title>
<body>
<table width="990"bgcolor="white">
<tr><th><font color="blue"size="10">News-portal360</font></th></tr>
</table></br>
<p align="left">

<b>১৫ জুলাই</b>
<p><b><font size="5">অবশেষে করোনামুক্ত মাশরাফি</font></b></p>
<p align="center"><img src="mashrafi.png"width="400"height="400">
<p>তিনদিন আগে বলেছিলেন, করোনামুক্ত হওয়ার খবর তিনি নিজেই জানাবেন। মাশরাফি বিন মুর্তজা স্বস্তির খবরটা আজ রাতে জানিয়েছেন। অবশেষে করোনা থেকে মুক্ত ওয়ানডেতে বাংলাদেশ দলের সবচেয়ে সফল অধিনায়ক।
মাশরাফি কোভিড-১৯ আক্রান্ত হয়েছিলেন সপ্তাহ তিনেক আগে। মাঝে একবার পরীক্ষা করিয়েছিলেন যেটিতে আবারও ‘পজিটিভ’ আসে। তবে এবার তিনি পুরোপুরি করোনামুক্ত হয়ে সবার প্রতি কৃতজ্ঞতা জানিয়েছেন, ‘আল্লাহর রহমতে ও আপনাদের সবার দোয়ায় আমার করোনা ভাইরাস পরীক্ষার ফল এসেছে নেগেটিভ। আজকে রাতেই ফল জানতে পেরেছি। এই পুরো সময়টায় যারা পাশে ছিলেন, দোয়া করেছেন, অনেকে উদ্বিগ্ন ছিলেন ও নানাভাবে খোঁজ নিয়েছেন বা নেওয়ার চেষ্টা করেছেন, সবার প্রতি কৃতজ্ঞতা।’
নিজে করোনামুক্ত হলেও তাঁর স্ত্রী সুমনা হকের আরেকটু সময় লাগবে বলে জানিয়েছেন মাশরাফি, ‘শনাক্ত হওয়ার দুই সপ্তাহের বেশি সময় পেরিয়ে গেলেও আমার স্ত্রীর করোনাভাইরাস পরীক্ষার ফল এখনো পজিটিভ। তবে সবার দোয়ায় সে ভালো আছে। তার জন্য দোয়া প্রার্থনা করছি।’
বাসায় থেকেই যে করোনাভাইরাসের সংক্রমণ থেকে সুস্থ হওয়া সম্ভব, সেটিই আবার বললেন মাশরাফি, ‘বাসায় থেকে চিকিৎসা নিয়েই আমি সেরে উঠেছি। যাঁরা আক্রান্ত হয়েছেন, সবাই সাহস রাখবেন। আল্লাহর ওপর ভরসা রাখবেন। নিয়ম মেনে চলবেন। সবাই নিরাপদে থাকবেন, ভালো থাকবেন। এক সঙ্গে থেকে করোনাভাইরাসের সঙ্গে আমাদের লড়াই চালিয়ে যেতে হবে।’
 
</p></br>
<p align="center"><img src="najmul.png"width="400"height="400">
<p><b><font size="5">এবার বিয়ে করলেন ক্রিকেটার নাজমুল</font></b></p>
<p>কদিন আগে দ্বিতীয় বিয়ে করেছেন ক্রিকেটার মোসাদ্দেক হোসেন। আজ জানা গেছে, বিয়ে করেছেন আরেক তরুণ ক্রিকেটার নাজমুল হোসেন শান্তও।
করোনার প্রাদুর্ভাব শুরু হওয়ার পর থেকেই নাজমুল আছেন রাজশাহীর বাড়িতে। বিয়ের আনুষ্ঠানিকতা সেরেছেন সেখানেই। সন্ধ্যায় রাজশাহী থেকে মুঠোফোনে ২১ বছর বয়সী বাঁহাতি ওপেনার বললেন, ‘গত ১১ তারিখে (শনিবার) বিয়ে করেছি। আমাদের জন্য দোয়া করবেন।’
নাজমুল বিয়ে করেছেন রাজশাহীর মেয়ে সাবরিন সুলতানা রত্নাকে, যিনি রাজশাহী বিশ্ববিদ্যালয়ের পরিসংখ্যানে তৃতীয় বর্ষের শিক্ষার্থী। করোনাপরিস্থিতির কারণে একেবারে ঘরোয়া আয়োজনে খুব কাছের কজন মানুষকে নিয়ে বিয়ের আনুষ্ঠানিকতা সেরেছেন বলে জানালেন নাজমুল, ‘আগে থেকেই পছন্দ ছিল। তবে আয়োজনটা হয়েছে পারিবারিকভাবেই। পরিস্থিতি তো ভালো না। যতটুকু না করলেই না ততটুকু আয়োজন করা হয়েছে। করোনাপরিস্থিতি ভালো হলে বড় করে আয়োজন করব ইনশাআল্লাহ।’
কদিন আগে ফেসবুকে ছড়িয়ে পড়ে আরেক তরুণ ক্রিকেটার আবু জায়েদের বিয়ের ছবি। নিজের বিয়ের ছবি নিয়ে আবু জায়েদ বললেন, ‘বিয়ে তো দেড় বছর আগে করেছি। তবে কোনো অনুষ্ঠান করিনি বলে হয়তো অনেকে জানে না। দুদিন আগে এক পারিবারিক অনুষ্ঠানে গিয়েছিলাম স্ত্রীকে নিয়ে। কে যেন ছবিটা তুলে ভাইরাল করে দিয়েছে!’

</p></br>

<hr size="8"width="990"color="red">

<b>১৪ জুলাই</b>
<p><b><font size="5">ইংল্যান্ডে পাকিস্তানের ম্যাচ জেতা হবে অলৌকিক ঘটনা</font></b></p>
<p align="center"><img src="ajmal.png"width="400"height="400">
<p>পাকিস্তান ক্রিকেট দল এখন ইংল্যান্ডে। জৈব-সুরক্ষিত পরিবেশে আসন্ন সিরিজের জন্য ব্যস্ত অনুশীলনে। আগামী ৫ আগস্ট ম্যানচেস্টারে ইংল্যান্ডের বিপক্ষে প্রথম টেস্ট ম্যাচ খেলবে পাকিস্তান। এরপর ১৩ ও ২১ আগস্ট সাউদাম্পটনে শুরু হবে সিরিজের দ্বিতীয় ও তৃতীয় টেস্ট ম্যাচ। একই ভেন্যুতে এরপর ২৯ ও ৩১ আগস্ট এবং ২ সেপ্টেম্বর ইংল্যান্ডের বিপক্ষে তিনটি টি-টোয়েন্টি খেলবে পাকিস্তান। কিন্তু সেখানে নাকি একটা ম্যাচও জিততে পারবে না বাবর আজমরা! অন্তত এমনটাই মনে হয়েছে পাকিস্তানের সাবেক স্পিনার সাঈদ আজমলের।
করোনার মধ্যেই ইংল্যান্ডের মাঠে প্রথম খেলতে যাচ্ছে পাকিস্তান। খেলা হবে ফাঁকা গ্যালারিতে। একে তো ভিন্ন কন্ডিশন। এর ওপর দলটাও একেবারে তরুণ। তা ছাড়া ইংল্যান্ড যথেষ্ট কঠিন প্রতিপক্ষ। এসব কিছু বিবেচনায় এনেই সাঈদ আজমল বললেন, পাকিস্তানের কোনো ম্যাচ জেতা অলৌকিক ঘটনা হবে। যদিও একজন পাকিস্তানি হিসেবে দলের জয়টাই প্রার্থনা করছেন আজমল, ‘পাকিস্তান দলটি তরুণ খেলোয়াড়ে ভরা। ইংল্যান্ড সিরিজটা কঠিনই হবে তাদের জন্য। যদি পাকিস্তান সেখানে একটা ম্যাচও জেতে তাহলে সেটা হবে অলৌকিক একটা ঘটনা। একজন পাকিস্তানি হিসেবে, আমি প্রার্থনা করি যেন জাতীয় দল সিরিজে ভালো পারফরম্যান্স করে।’
বিদেশের মাটিতে পাকিস্তান সর্বশেষ খেলেছে গত বছর। সেই অভিজ্ঞতাটা অবশ্য খুব বেশি সুখকর ছিল না। সেবার অস্ট্রেলিয়া সফরে গিয়ে ২-০ ব্যবধানে টেস্ট সিরিজ হেরেছিল পাকিস্তান।
</p></br>
<p align="center"><img src="paul.png"width="400"height="400">
<p><b><font size="5">জৈব-সুরক্ষিত ক্রিকেটে সাংবাদিকেরাও 'নিয়ন্ত্রিত'</font></b></p>
<p>সাউদাম্পটন টেস্ট কাভার করছেন ডেইলি মেইলের সাংবাদিক পল নিউম্যান।  আগেও যা কল্পনা করা যায়নি, সেটিই হয়ে গেল সাউদাম্পটনে। করোনাকালে ইতিহাসের প্রথম 'জৈব-সুরক্ষিত' টেস্ট ম্যাচ খেলে ফেলল ইংল্যান্ড ও ওয়েস্ট ইন্ডিজ। দর্শকশূন্য স্টেডিয়ামে ক্রিকেট খেলতে গিয়ে চিরাচরিত অনেক কিছুই বিসর্জন দিতে হয়েছে খেলোয়াড়দের, মানতে হয়েছে কত বিধিনিষেধ।
বিধিনিষেধের বেড়াজালে আটকে ছিলেন ম্যাচের সঙ্গে সংশ্লিষ্ট আম্পায়ার, মাঠকর্মী, সম্প্রচার প্রতিষ্ঠানের কর্মী, সাংবাদিকেরাও। স্বাভাবিক সময়ের মতো কিছুই করা যায়নি। সামাজিক দূরত্বের স্বার্থে খেলোয়াড়দের ধারেকাছেও যেতে পারেননি সংবাদকর্মীরা। কথাবার্তা যা কিছু তার সবটাই সারতে হয়েছে দূর থেকে ভিডিও কনফারেন্সের মাধ্যমে।
প্রেসবক্সে সংবাদকর্মীদের অভিজ্ঞতা কেমন ছিল সেটিই নিজের কলামে লিখেছেন যুক্তরাজ্যের দৈনিক ডেইলি মেইলের ক্রীড়া সাংবাদিক পল নিউম্যান। নামটা চেনা চেনা লাগতেই পারে, এই নামের এক তারকা যে একটা সময় মাতিয়ে গেছেন হলিউড।
উপচে পড়া প্রেসবক্সে বসে যার লেখার অভ্যাস সেই নিউম্যানের অন্যরকম অভিজ্ঞতাই হলো। কেমন সেই অভিজ্ঞতা শোনা যাক তাঁর কলমেই, 'আমি এর আগে যে সব টেস্ট কাভার করেছি সেগুলোর সঙ্গে কোনোভাবেই মেলে না এই টেস্ট। এর আগে কখনোই আমাকে স্বাস্থ্যসম্পর্কিত প্রশ্নের ফরম পূরণ করতে হয়নি, প্রতিদিন দুবার তাপমাত্রা মেপেও মাঠে ঢুকতে হয়নি। রোজ বোলের শেন ওয়ার্ন স্ট্যান্ডে আমার সঙ্গী বলতে ছিল ১১ জন লেখক-সাংবাদিক। এর বাইরে খেলোয়াড়সহ বাকি সবার কাছ থেকে দূরেই ছিলাম।'

নিউম্যান জানালেন সাংবাদিকদের গতিবিধি পর্যবেক্ষণের জন্য বিশেষ ট্র্যাকার বসিয়েছিল ইসিবি, 'আমাদের বিকন ট্র্যাকার দেওয়া হয়। আমরা যেন আমাদের জন্য নির্ধারিত জায়গার বাইরে না যাই সেটি নিশ্চিত করতেই এই ব্যবস্থা। এ ছাড়া টেস্ট চলার সময় কে কার সংস্পর্শে এসেছে সেটিও বের করতে চেয়েছে ইসিবি।'
স্বাভাবিক সময়ের মতোই নিউম্যানদের খাবার সরবরাহ করেছে ইসিবি। তবে এক টেবিলে দুজনের বেশি বসতে পারেননি তাঁরা। নিউম্যান লিখেছেন সাংবাদিকদের কোনো পাব বা রেস্তোরাঁয় যেতে নিষেধাজ্ঞা ছিল, এ ছাড়া গণপরিবহন এড়িয়ে চলতে অনুরোধ করা হয় তাঁদের।
ম্যাচ চলাকালীন সময়ে নিউম্যানদের 'প্রেসবক্সে' মাত্র একজন অতিথি এসেছিলেন। সেই অতিথির নাম রড ব্র্যান্সগ্রভ। ভদ্রলোক রোজ বোলের মালিক হ্যাম্পশায়ার কাউন্টি ক্লাবের চেয়ারম্যান। নিউম্যান জানালেন ব্র্যান্সগ্রভ নিজের নামাঙ্কিত প্যাভিলিয়নেই যেতে পারেননি, কারণ সেখানে প্রবেশাধিকার ছিল না তাঁর।

</p></br>
<hr size="8"width="990"color="red">



<b>১৩ জুলাই</b>
<p><b><font size="5">ওয়াসিম-মুরালিদের স্মৃতি ফেরালেন গ্যাব্রিয়েল</font></b></p>
<p align="center"><img src="gab.png"width="400"height="400">
<p>প্রতিপক্ষের স্টাম্প উৎপাটনে নজর দিয়েছেন শ্যানন গ্যাব্রিয়েল। ছবি: রয়টার্সসাউদাম্পটনে গতির ঝড় তুলেছেন শ্যানন গ্যাব্রিয়েল। নিজের পা সামলাতে না পেরে আবারও উইকেট হাতছাড়া হয়েছে তাঁর। তবু গতি আর বাউন্সে প্রতিপক্ষের ৭ উইকেট তুলে নিতে কস্ট হয়নি তাঁর। আজ শেষ দিনে উইকেট বাড়ানোর সম্ভাবনাও উড়িয়ে দেওয়া যাচ্ছে না।
উইন্ডিজ পেসার নির্ঘাত চাইবেন উইকেটে থাকা আর্চার কিংবা মার্ক উডের স্টাম্প উড়িয়েই সে কাজটা করতে। প্রতিপক্ষের স্টাম্প ভাঙতেই যে ভালো লাগে তাঁর। টেস্ট ক্যারিয়ারে গতকাল পর্যন্ত ১৪০ উইকেট পেয়েছেন। এর মাঝে ৪৯টিই বোল্ড। অর্থাৎ ৩৫ ভাগ সময়ই প্রতিপক্ষকে নাস্তানাবুদ করে উইকেট পেয়েছেন। আর ইংল্যান্ডের বিপক্ষে সিরিজের প্রথম টেস্টে তো সেটা আরও বেশি। সাত ব্যাটসম্যানের পাঁচজনই বোল্ড হয়েছেন গ্যাব্রিয়েলের বলে। আর এতেই ভুলে যাওয়া এক দৃশ্য দেখল টেস্ট ক্রিকেট।

টেস্টে ইংল্যান্ডের বিপক্ষে কিংবা ইংল্যান্ডের মাটিতে কোনো বোলারের পাঁচবার স্টাম্প ভাঙার দৃশ্য দেখা গেছে প্রায় দুই যুগ আগে। ১৯৯৮ সালে ওভালে সে কাজটা অবশ্য কোনো পেসারের নয়। ইংল্যান্ডের বিপক্ষে সেবার ১৬ উইকেট পেয়ে দলকে অনায়াস জয় এনে দিয়েছিলেন মুত্তিয়া মুরালিধরন। একটুর জন্য বিশ্ব রেকর্ড ছুঁতে (৯/৬৫) না পারলেও দুই ইনিংস মিলিয়ে প্রতিপক্ষের পাঁচজনকে বোল্ড করার কীর্তির তৃপ্তি অন্তত পেয়েছিলেন মুরালি।

ইংল্যান্ডের বিপক্ষে শ্যাননের আগে কোনো পেসারের এমন কীর্তিটার বয়স আরও পুরোনো। সেই ২৬ বছর আগে ত্রিনিদাদে তান্ডব চালিয়েছিলেন কার্টলি অ্যামব্রোস। ১৯৪ রানের লক্ষ্যে খেলতে নেমেছিল ইংল্যান্ড। অ্যামব্রোসের ২৪ রানে ৬ উইকেটের স্পেলের সামনে ৪৬ রানে গুটিয়ে যায় ইংলিশরা। প্রথম ইনিংসেও ৬০ রানে ৫ উইকেট পাওয়া অ্যামব্রোস ১১ উইকেটের পাঁচটিই নিয়েছিলেন ব্যাটসম্যানের স্টাম্প উপড়ে নিয়ে।

ইংল্যান্ডের মাটিতে সর্বশেষ কোনো পেসারের এমন কীর্তির বয়স আরও বেশি। ওভালেই ইংল্যান্ডের বিপক্ষে খেলতে নেমেছিল পাকিস্তান। ওয়াসিম আকরাম ও ওয়াকির ইউনিসের যুগলবন্দী পাকিস্তানকে ১০ উইকেটের জয় এনে দিয়েছিল। দুই ইনিংস মিলে ৯ উইকেট পাওয়া ওয়াসিম টেল এন্ডারদের স্টাম্প নিয়ে মেতেছিলেন ধ্বংসযজ্ঞের খেলায়। 
ওয়াসিমের ২৮ বছর পর কোনো পেসার ইংল্যান্ডের মাটিতে পাঁচজনকে বোল্ড করল। পাকিস্তানি কিংবদন্তির মতোই জয়ের হাসি নিয়ে আজ মাঠ ছাড়তে পারবেন, এ আশা নিয়েই আজ নামবেন গ্যাব্রিয়েল।
</p></br>
<p align="center"><img src="ami.png"width="400"height="400">
<p><b><font size="5">অমিতাভ-অভিষেকের পাশে টেন্ডুলকাররা</font></b></p>
<p>করোনায় আক্রান্ত হয়েছেন বলিউড তারকা অমিতাভ বচ্চন ও তাঁর ছেলে অভিষেক বচ্চন। ফাইল ছবিকরোনায় আক্রান্ত হয়েছেন বলিউড সুপারস্টার অমিতাভ বচ্চন ও তাঁর ছেলে বলিউড তারকা অভিষেক বচ্চন। অমিতাভ বচ্চনকে শনিবার সন্ধ্যায় মুম্বাইয়ের নানাবতী হাসপাতালে ভর্তি করা হয়। রাতে অমিতাভের করোনা পরীক্ষার ফল পজিটিভ আসে। এর কিছুক্ষণ পর অমিতাভের অভিনেতা পুত্র অভিষেক বচ্চনও টুইট করে নিজের ও তাঁর বাবার করোনায় আক্রান্ত হওয়ার খবর দেন।
 পরে অবশ্য ভারতীয় সংবাদ মাধ্যম নিশ্চিত করেছে, অভিষেকের স্ত্রী ঐশ্বরিয়া রাই বচ্চন ও তাঁদের একমাত্র কন্যা আরাধ্য বচ্চনও করোনা আক্রান্ত হয়েছেন। 
টু্ইটার, ফেসবুক ও ইনস্টাগ্রামে অমিতাভ লিখেছেন, ‘আমি করোনায় আক্রান্ত হয়েছি। হাসপাতালে ভর্তি হয়েছি। হাসপাতাল থেকে জানানো হয়েছে, পরিবারের সবাইকে করোনা পরীক্ষা করাতে হবে। ইতিমধ্যে আমার বাড়ির সবার নমুনা নেওয়া হয়েছে। পরীক্ষা হচ্ছে। তবে এখনো তাদের রিপোর্ট পাইনি।’ অভিষেক লিখেছেন, ‘আমি আর বাবা দুজনই কোভিড–১৯ পজিটিভ। আমাদের দুজনেরই কিছু উপসর্গ ছিল। আমরা হাসপাতালে ভর্তি। অনুরোধ করছি আপনারা আতঙ্কিত না হয়ে শান্ত থাকবেন।’
খারাপ খবর বাতাসের আগে ধায়, এমন একটা প্রবাদ আছে। অমিতাভ-অভিষেকের এই দুঃসংবাদ ছড়াতেও সময় লাগেনি। ফলে বিশ্বের বিভিন্ন প্রান্ত থেকে এই দুই তারকার জন্য করা হচ্ছে প্রার্থনা। ভারতের ক্রিকেটপাড়াও মুষড়ে পড়েছে যেন। সবার এখন একটাই চাওয়া, অমিতাভ-অভিষেকের সুস্থতা। ক্রিকেট কিংবদন্তি শচীন টেন্ডুলকার যেমন অমিতাভের টুইটটা রি-টুইট করে লিখেছেন, ‘নিজের প্রতি যত্ন নেবেন অমিতজি। আপনার সার্বিক সুস্থতা ও দ্রুত আরোগ্য কামনা করছি।’ আরোগ্য কামনা করেছেন ভারতীয় স্পিনার হরভজন সিংও। ওদিকে অমিতাভ অভিষেক ছাড়াও সাবেক ক্রিকেটার চেতন চৌহানের সুস্থতা কামনা করেছেন আরেক সাবেক পেসার রূদ্রপ্রতাপ সিং। ওদিকে মোহাম্মদ শামি লিখেছেন, ‘ইনশা আল্লাহ, আপনারা তাড়াতাড়ি সুস্থ হয়ে বাসায় ফিরে আসবেন। ভারতের জনগণ আপনাদের পাশে আছে।’

</p></br>
<hr size="8"width="990"color="red">
<b>১২ জুলাই</b>
<p><b><font size="5">টেস্টের টপ অর্ডার ব্যাটিংয়ে ১২ দলের মধ্যে ৯ নম্বরে বাংলাদেশ।</font></b></p>
<p align="center"><img src="test.png"width="400"height="400">
<p>টেস্ট ক্রিকেটে গত দুই বছর দাপট দেখিয়েছে বোলাররা। প্রথম ইনিংসে ৩০০ রান করতে পারলেই এখন টেস্ট জয়ের ভিত পাওয়া যায়। প্রায় প্রত্যেক টেস্ট খেলুড়ে দেশই ব্যাটিং সমস্যায় ভুগছে। টেস্টের ব্যাটিংয়ে বাংলাদেশের ব্যাটসম্যানেরা বাকিদের তুলনায় একটু বেশিই পিছিয়ে।

টেস্ট ম্যাচে নিয়ন্ত্রণ প্রতিষ্ঠা করতে প্রথম ইনিংসে বড় স্কোর খুবই দরকার। সে জন্য ওপরের দিকের ব্যাটসম্যানদের কাছ থেকে দল বড় রান প্রত্যাশা করে। কিন্তু ২০১৮ সাল থেকে সেরা পাঁচ ব্যাটসম্যানের সম্মিলিত গড়ে বাংলাদেশের অবস্থান ১২টি টেস্ট খেলুড়ে দেশের মধ্যে ৯ নম্বরে। এর আগের কয়েক বছর টেস্ট ক্রিকেটে বাংলাদেশের টপ অর্ডার ব্যাটসম্যানদের সময় ভালো কাটলেও গত দুই বছরে গ্রাফ নিচে নেমে এসেছে। আফগানিস্তান এবং জিম্বাবুয়েও এখন এ জায়গায় বাংলাদেশের চেয়ে এগিয়ে।
গত দুই বছর ধারাবাহিকভাবে সেরা পাঁচ টেস্ট ব্যাটসম্যানকে একসঙ্গে খেলাতে পারেনি বাংলাদেশ। বিশ্রাম ও নিষেধাজ্ঞার কারণে সাকিব আল হাসান টেস্ট দলে নিয়মিত ছিলেন না। চোট ও বিশ্রামের কারণের তামিম ইকবালকেও নিয়মিত টেস্ট দলে পায়নি বাংলাদেশ। এই বছর টেস্ট দল থেকে বাদ পড়েন আরেক অভিজ্ঞ ব্যাটসম্যান মাহমুদউল্লাহ। মুমিনুল হক ও মুশফিকুর রহিম ছাড়া বাংলাদেশ দলের সেরা পাঁচ ব্যাটসম্যানের কেউই ধারাবাহিকভাবে টেস্ট খেলেনি। যার প্রভাব পড়েছে পরিসংখ্যানেও।
</p></br>
<p align="center"><img src="sourav.png"width="400"height="400">
<p><b><font size="5">‘গাঙ্গুলীর সামনে আমার কোনো সুযোগই থাকবে না</font></b></p>
<p>ভারতীয় ক্রিকেট বোর্ডের প্রধান সৌরভ গাঙ্গুলীর সঙ্গে প্রতিযোগিতায় যেতে চান না সাবেক ক্যারিবীয় বোর্ডপ্রধান ডেভ ক্যামেরন।

আইসিসি চেয়ারম্যান পদের জন্য লড়বেন ওয়েস্ট ইন্ডিজ ক্রিকেট বোর্ডের সাবেক সভাপতি ডেভ ক্যামেরন। শেষ মুহূর্তে দৌড়ে নাম লিখিয়েছেন তিনি। মার্কিন যুক্তরাষ্ট্র ও কানাডার সমর্থন নিয়ে আইসিসি চেয়ারম্যান পদে লড়বেন ক্যামেরন। ইংল্যান্ড ক্রিকেট বোর্ডের চেয়ারম্যান কলিন গ্রেভসও আইসিসি চেয়ারম্যান হওয়ার দৌড়ে আছেন।
আইসিসি চেয়ারম্যান পদের জন্য প্রার্থী তালিকায় ভারতীয় ক্রিকেট বোর্ডের প্রধান সৌরভ গাঙ্গুলীর নামও যোগ হতে পারে বলে গুঞ্জন আছে। ক্যামেরন ভালোই জানেন, কিংবদন্তি ভারতীয় অধিনায়ক প্রতিযোগিতায় যোগ দিলে তাঁর টিকে থাকা কঠিন হবে।
সম্প্রতি ভারতীয় সংবাদমাধ্যমে তিনি বলেছেন, ‘আমি গাঙ্গুলীর সঙ্গে প্রতিযোগিতায় নেই। যদি “দাদা” প্রতিযোগী হিসেবে নিজেকে ঘোষণা করেন, তাহলে তিনি পুরো এশিয়ার সমর্থন পাবেন। তিনি ক্রিকেটের এক অসাধারণ চরিত্র। খেলার জন্য অনেক কিছু করেছেন। তিনি যদি (আইসিসি চেয়ারম্যান হওয়ার দৌড়ে) না আসেন, তাহলে আমার ভালো সুযোগ থাকবে।’
ক্যামেরন গাঙ্গুলীর স্বদেশি ও সাবেক আইসিসি চেয়ারম্যান শশাঙ্ক মনোহরের প্রশংসা করেছেন। ২০১৪ সালে এন শ্রীনিবাসনের ‘বিগ থ্রি’ নিয়ম ভাঙার জন্য মনোহরকে প্রশংসায় ভাসান তিনি, ‘আমি মনোহরকে অভিনন্দন জানাতে চাই। তিনি তাঁর সময়ে আদর্শ মেনে আইসিসিকে নেতৃত্ব দিয়েছেন। বোর্ডে যদি কখনো মতের বিরোধ তৈরি হতো, তিনি সব সময় আমাদের আলোচনার জন্য ডাকতেন।’

</p></br>
<hr size="8"width="990"color="red">

<b>১১ জুলাই</b>
<p><b><font size="5">যে প্রশ্নের উত্তর দিচ্ছেন না সেলিম মালিক</font></b></p>
<p align="center"><img src="selim.png"width="400"height="400">
<p>সেলিম মালিক ক্রিকেটে ফিরতে চান। কোচ হিসেবে তিনি ভূমিকা রাখতে চান পাকিস্তান ক্রিকেটের উন্নয়নে। কিন্তু ২০০০ সালে ম্যাচ পাতানোর অপরাধে আজীবন নিষিদ্ধ পাকিস্তানের এই সাবেক অধিনায়ককে কীভাবে কাজে লাগাবে পাকিস্তান ক্রিকেট বোর্ড (পিসিবি)? তিনি যে গুরুত্বপূর্ণ একটা বিষয়েরই ফয়সালা করেননি আজ ২০ বছর ধরে!
গুরুত্বপূর্ণ সেই ব্যাপারটি জুয়াড়িদের সঙ্গে তাঁর কথোপকথনের বিবরণ। ২০০০ সালের এপ্রিল মাসে আইসিসি সেই বিবরণের ওপর ভিত্তি করেই পাকিস্তান ক্রিকেটের অন্যতম সেরা এই ব্যাটসম্যানকে আজীবনের জন্য ক্রিকেট থেকে নিষিদ্ধ করে। যদিও ২০০৮ সালে পাকিস্তানের একটি আদালত মালিকের আজীবন নিষেধাজ্ঞা তুলে নেওয়ার আদেশ দিয়েছিল। কিন্তু গত ১২ বছরেও তিনি পাকিস্তানের ক্রিকেটে প্রকাশ্য হতে পারেননি। পিসিবি বলছে, মালিক পাকিস্তানের ক্রিকেটে কাজ করতে পারবেন কিন্তু প্রথমেই তাঁকে জুয়াড়িদের সঙ্গে সেই কথোপকথনের বিপরণীর ব্যাপারে পরিষ্কার বক্তব্য রাখতে হবে। এ ব্যাপারে পিসিবি তাঁকে নোটিশও দিয়েছে। কিন্তু মালিক সেই নোটিশের আজ পর্যন্ত কোনো জবাব দেননি।
২০১৪ সালে পিসিবি বরাবর লেখা এক চিঠিতে মালিক ম্যাচ পাতানোর অপরাধ স্বীকার করে বলেছিলেন, 'আমি সিদ্ধান্তে পৌঁছেছি আমি আমার অপরাধ স্বীকার করতে প্রস্তুত। সেই সঙ্গে দেশের ক্রিকেটপ্রেমীদের কাছে ক্ষমা চাইতেও প্রস্তুত। আমি এখন আমার পূনর্বাসন প্রক্রিয়া শুরু করতে চাই। আমি আমার এই পূনর্বাসন প্রক্রিয়ায় আইসিসি ও পিসিবিকে পুরোপুরি সহায়তা করতে প্রস্তুত। আমি পিসিবিকে অনুরোধ করছি, আইসিসির সঙ্গে কথা বলতে এবং আমার পূনর্বাসন প্রক্রিয়া দ্রুত শুরু করতে।'
সম্প্রতি পিসিবি মালিককে জানিয়ে দিয়েছে, সেই কথোপকথনের ব্যাপারে সন্তোষজনক জবাব দিতে না পারলে এ ব্যাপারে তাদের কিছুই করার নেই, ' অবস্থাদৃষ্টে মনে হচ্ছে আপনি এপ্রিল ২০০০ সালে সংঘটিত কথোপকথনের ব্যাপারে কিছু না বলার সিদ্ধান্তই নিয়েছেন। আপনি যদি ব্যাপরটি নিয়ে কিছু না বলেন, তাহলে পিসিবির পক্ষে কোনো কিছু করা সম্ভব নয়।'
নব্বইয়ের দশকে পাকিস্তানের অধিনায়ক হয়েছিলেন মালিক। সে সময় তাঁর বিরুদ্ধেই প্রথম ম্যাচ পাতানোর গুরুতর অভিযোগ ওঠে। ১৯৯৫ সালে তিন অস্ট্রেলিয়ান তারকা মার্ক ওয়াহ ও শেন ওয়ার্ন অভিযোগ করেন, ১৯৯৪ সালে একটি টেস্ট ম্যাচে খারাপ খেলার জন্য মালিক তাদের বিশাল অংকের অর্থের ঘুষ দিতে চেয়েছিলেন।
মালিক তাঁদের এই অভিযোগ অস্বীকার করেন এবং ১৯৯৯ সাল পর্যন্ত পাকিস্তানের হয়ে বহাল তবিয়তে খেলে যান। ২০০০ সালে কেবল সেলিম মালিকই নন, ম্যাচ পাতানোর জন্য আজীবন নিষিদ্ধ হয়েছিলেন ভারতের সাবেক অধিনায়ক মোহাম্মদ আজহারউদ্দিন, দক্ষিণ আফ্রিকার অধিনায়ক হ্যানসি ক্রনিয়ে। বিভিন্ন মেয়াদে নিষিদ্ধ হয়েছিলেন অজয় জাদেজা, মনোজ প্রভাকর। ক্রনিয়ে ২০০২ সালে উড়োজাহাজ দুর্ঘটনায় নিহত হন।

</p></br>
<p align="center"><img src="waqar.png"width="400"height="400">
<p><b><font size="5">সোহেলের সেই আচরণ আজও অবাক করে ওয়াকারকে</font></b></p>
<p>১৯৯৬ বিশ্বকাপের কোয়ার্টার ফাইনালে অযথাই মাথা গরম করেছিলেন আমির সোহেল—এমনটাই মনে করেন ওয়াকার ইউনিস। ফাইল ছবিওয়াকার ইউনিস আজও বলতে পারবেন না আমির সোহেলে সেদিন অমন আচরণ করেছিলেন! ১৯৯৬ বিশ্বকাপে বেঙ্গালুরুর কোয়ার্টার ফাইনালে আমির সোহেল ভেঙ্কটেশ প্রসাদের সঙ্গে বচসায় জড়িয়ে পড়েছিলেন। এক বলে বাউন্ডারি হাঁকিয়ে প্রসাদের উদ্দেশে কিছু বলার পরের বলেই বোল্ড হয়ে যান। ভারত–পাকিস্তান ক্রিকেট লড়াইয়ের ইতিহাসে প্রসাদের সঙ্গে সোহেলের সেই কথার লড়াই, কিংবা বাউন্ডারি হাঁকিয়ে পরের বলেই বোল্ড হয়ে যাওয়ার মুহূর্তটি অন্যতম সেরা।
কিন্তু সোহেলের সেই কাণ্ডে ক্ষতিগ্রস্ত হয়েছিল পাকিস্তান। সোহেল সেদিন ওয়াসিম আকরামের অবর্তমানে পাকিস্তানকে নেতৃত্বে দিচ্ছিলেন। শুধু তা–ই নয়, সাঈদ আনোয়ারকে সঙ্গে নিয়ে ২৮৮ রান তাড়া করতে নামা পাকিস্তান দলকেও এনে দিয়েছিলেন দারুণ শুরু।
সম্প্রতি এক পডকাস্টে ওয়াকার সোহেলের সেই আচরণ সম্পর্ক বলেছেন। সেদিন দলের অধিনায়কের এই আচরণে খুবই অবাক হয়েছিলেন তাঁরা, 'সত্যি কথা বলতে কী, আমির সোহেলের সেই আচরণ আমাদের সবাইকে খুব অবাক করেছিল। সে দারুণ ব্যাটিং করছিল সেদিন। মাঠের প্রতিটি কোণায় বল পাঠাচ্ছিল মেরে। আমি মনে করি চাপের কারণেই সোহেল সেদিন ওই কাণ্ডটা করেছিল। ভেঙ্কটেশ প্রসাদের সঙ্গে অযথাই একটা বচসায় জড়িয়ে নিজের উইকেট দিয়ে এসেছিল।'
সে ম্যাচটির কথা হয়তো কখনোই ভুলতে পারবেন না ওয়াকার। প্রথমে ব্যাটিং করা ভারতকে সেদিন নাগালের মধ্যেই রেখেছিল পাকিস্তান। কিন্তু ওয়াকারের শেষ দুই ওভার থেকে ৪০ রানের মতো তুলে নেন ভারতীয় ব্যাটসম্যান অজয় জাদেজা। ভারত স্কোরবোর্ডে তোলে ২৮৭ রান। আজ থেকে ২৪ বছর আগে টি–টোয়েন্টি–পূর্ব যুগে পরে ব্যাটিং করে ২৮৮ রান তোলা যথেষ্ট কঠিন কাজই ছিল। সে কঠিন কাজেই পাকিস্তানকে সুন্দর একটা সূচনা এনে দিয়েছিলেন দুই ওপেনার সাঈদ আনোয়ার আর আমির সোহেল। ১০ ওভারে উঠেছিল ৮৪ রান। কিন্তু সাঈদ আনোয়ার ফেরার পর সোহেলের মাথা গরম করার খেসারত দিতে হয়েছিল পাকিস্তানকে ৪৩ রানে হেরে।
সে ম্যাচে ইজাজ আহমেদ আর ইনজামাম–উল–হকের উইকেট হারানোর পর ম্যাচ থেকে ছিটকে পারে পাকিস্তান, 'আমি কৃতিত্ব দেব অনিল কুম্বলে আর ভেঙ্কটেশ প্রসাদকে। খুব সম্ভবত এক ওভারের মধ্যে ইজাজ আর ইনজামাম ফিরে যাওয়ার পর পাকিস্তান ম্যাচ থেকে ছিটকে পড়ে।'
সে ম্যাচে পাকিস্তানের ভুলগুলো এখন বুঝতে পারেন ওয়াকার, 'আমাদের দলে জাভেদ মিয়াঁদাদের মতো ব্যাটসম্যান ছিলেন। তাঁকে আমরা ছয়ে পাঠিয়েছি। তাঁকে সে ম্যাচে চার নম্বরে ব্যাটিং করতে পাঠানো উচিত ছিল। তবে এটা ঠিক ম্যাচটি দুর্দান্ত খেলেছিল ভারত। জয়ের পুরো কৃতিত্ব তাদেরই। তারা সে ম্যাচে যোগ্যতর দল হিসেবেই জিতেছিল।'
</p></br>


<hr size="8"width="990"color="red">

<b>১০ জুলাই</b>
<p><b><font size="5">আইপিএল হচ্ছে না ভাবতে পারছেন না রোডস</font></b></p></br>
<p align="center"><img src="ip.png"width="400"height="400">
<p> আইপিএল হচ্ছে না, ভাবতে পারছেন না রোডস।আইপিএল ছাড়া গোটা একটা বছর চলে যাবে, ভাবা যায়! দক্ষিণ আফ্রিকার সাবেক তারকা জন্টি রোডসের দুঃখ এটি নিয়েই। তিনি মনে করেন আইপিএল বাৎসরিক ক্রিকেটসূচির অবিচ্ছেদ্য অংশ।
করোনাভাইরাসের প্রাদুর্ভাবে ১১৭ দিন মাঠে ক্রিকেট ছিল না। মার্চের ২৯ তারিখ থেকে শুরু হওয়ার কথা থাকলেও দুনিয়ার সবচেয়ে অর্থকরী টি–টোয়েন্টি ফ্র্যাঞ্চাইজি লিগ আপাতত স্থগিতই আছে। ইংল্যান্ড–ওয়েস্ট ইন্ডিজ সিরিজ দিয়ে মাঠে ক্রিকেট ফিরলেও আইপিএল এ বছর কবে অনুষ্ঠিত হবে, সে উত্তর কারওরই জানা নেই। তবে অবস্থাদৃষ্ট মনে হচ্ছে ভারতীয় ক্রিকেট বোর্ড আইপিএল আয়োজন করতে চায় বছরের শেষ দিকে। সেটি অবশ্য সম্ভব হবে ভারতে করোনা–পরিস্থিতির উন্নতি হলে। এ মুহূর্তে করোনা সংক্রমণের আধিক্যে বিশ্বে তৃতীয় স্থানে আছে ভারত। আইপিএলের ফ্র্যাঞ্চাইজিগুলি যে শহরের, সেগুলোর বেশিরভাগই করোনা–উপদ্রুত। এ অবস্থায় পরিস্থিতির উন্নতির অপেক্ষায় আছে ভারতীয় বোর্ড। তারা অবশ্য দেশের বাইরে আইপিএল আয়োজনের সম্ভাব্যতাও খতিয়ে দেখছে। এ বছর আইপিএল আয়োজিত না হলে ভারতীয় ক্রিকেট বোর্ড প্রায় ৪ হাজার কোটি টাকার ক্ষতির মুখে পড়বে—এটা জানিয়েছেন বোর্ড সভাপতি সৌরভ গাঙ্গুলী নিজেই।
 আইপিএল হচ্ছে না, ভাবতে পারছেন না রোডস।আইপিএল ছাড়া গোটা একটা বছর চলে যাবে, ভাবা যায়! দক্ষিণ আফ্রিকার সাবেক তারকা জন্টি রোডসের দুঃখ এটি নিয়েই। তিনি মনে করেন আইপিএল বাৎসরিক ক্রিকেটসূচির অবিচ্ছেদ্য অংশ।
করোনাভাইরাসের প্রাদুর্ভাবে ১১৭ দিন মাঠে ক্রিকেট ছিল না। মার্চের ২৯ তারিখ থেকে শুরু হওয়ার কথা থাকলেও দুনিয়ার সবচেয়ে অর্থকরী টি–টোয়েন্টি ফ্র্যাঞ্চাইজি লিগ আপাতত স্থগিতই আছে। ইংল্যান্ড–ওয়েস্ট ইন্ডিজ সিরিজ দিয়ে মাঠে ক্রিকেট ফিরলেও আইপিএল এ বছর কবে অনুষ্ঠিত হবে, সে উত্তর কারওরই জানা নেই। তবে অবস্থাদৃষ্ট মনে হচ্ছে ভারতীয় ক্রিকেট বোর্ড আইপিএল আয়োজন করতে চায় বছরের শেষ দিকে। সেটি অবশ্য সম্ভব হবে ভারতে করোনা–পরিস্থিতির উন্নতি হলে। এ মুহূর্তে করোনা সংক্রমণের আধিক্যে বিশ্বে তৃতীয় স্থানে আছে ভারত। আইপিএলের ফ্র্যাঞ্চাইজিগুলি যে শহরের, সেগুলোর বেশিরভাগই করোনা–উপদ্রুত। এ অবস্থায় পরিস্থিতির উন্নতির অপেক্ষায় আছে ভারতীয় বোর্ড। তারা অবশ্য দেশের বাইরে আইপিএল আয়োজনের সম্ভাব্যতাও খতিয়ে দেখছে। এ বছর আইপিএল আয়োজিত না হলে ভারতীয় ক্রিকেট বোর্ড প্রায় ৪ হাজার কোটি টাকার ক্ষতির মুখে পড়বে—এটা জানিয়েছেন বোর্ড সভাপতি সৌরভ গাঙ্গুলী নিজেই।
জন্টিও মনেপ্রাণেই চান আইপিএল হোক। তবে সেটি অবশ্যই করোনা পরিস্থিতির উন্নতি সাপেক্ষে, 'আশা করি এ বছরের শেষ দিকে আইপিএল অনুষ্ঠিত হবে, তবে এটা অবশ্যই পরিস্থিতির উন্নতি সাপেক্ষে। আইপিএল ছাড়া বাৎসরিক ক্রিকেট সূচির কথা ভাবাও অসম্ভব। এটা ২০০৮ সাল থেকে ক্রিকেট সূচির অবিচ্ছেদ্য অংশ।'
আইপিএল না হলে শুধু ভারতীয় ক্রিকেট বোর্ডই নয়, ক্রিকেট দুনিয়ারই ক্ষতি বলে মনে করেন ক্রিকেট ইতিহাসের অন্যতম সেরা এই ফিল্ডার, 'ক্রিকেটারদের আর্থিক নিরাপত্তা, ভবিষ্যৎ—সবকিছুর জন্যই আইপিএল খুবই গুরুত্বপূর্ণ। বিশ্বের সেরা খেলোয়াড়েরা এই লিগে খেলে থাকে। আমার কাছে মনে হয় আইপিএল ছাড়া ক্রিকেটসূচির কথা ভাবাও অর্থহীন।'
 
</p></br>

<p align="center"><img src="holder.png"width="400"height="400">
<p><b><font size="5">ইংল্যান্ডকে 'হোল্ড' করে দিলেন হোল্ডার</font></b></p>
<p>ইংল্যান্ড টপঅর্ডার একাই তছনছ করে দিয়েছেন ক্যারিবীয় ফাস্টবোলার। ৫১ রানে ৩ উইকেট হারানো ইংলিশরা যেন আর উঠে দাঁড়াতে না পারেন, পরে সে কাজটা সুনিপুণভাবে করেছেন জ্যাসন হোল্ডার। চা বিরতির আগেই ধুঁকতে থাকা ইংল্যান্ডের ব্যাটিং 'হোল্ড' করে দিয়েছেন হোল্ডার। সাউদাম্পটন টেস্টের প্রথম ইনিংসে ইংল্যান্ড অলআউট ২০৪ রানে।
সাউদাম্পটন টেস্টের বৃষ্টিবিঘ্নিত প্রথম দিনে যে ১৭.৪ ওভার খেলা হয়েছিল, তখনই নড়বড়ে দেখা গেছে ইংলিশ ব্যাটিং লাইনআপ। আজ বৃষ্টি বাধা না দিলেও মেঘাচ্ছন্ন রোজবোলে ইংল্যান্ডকে একেবারেই আরম করে এগোতে দেননি ক্যারিবীয় দুই ফাস্ট বোলার। প্রায় সাড়ে ছয় ফুট উচ্চতার হোল্ডারের বোলিং রিলিজ পয়েন্টটা গত দুই বছরে যেকোনো পেসাররের চেয়ে বেশি। তিনি ধারাবাহিক বাড়তি বাউন্স পান ঠিক এ কারণেই। তাঁর বল স্বচ্ছন্দে ড্রাইভ করা খুবই কঠিন এক কাজ হয়ে দাঁড়িয়েছে ব্যাটসম্যানদের জন্য। সেটির ফল হিসেবে গত দুই বছরে টেস্টে পেসারদের মধ্যে সবচেয়ে নিয়ন্ত্রিত বোলিং রেকর্ড তাঁরই। নিজের সর্বশেষ ১০ টেস্টে একটি উইকেট পেতে তাঁর খরচ করতে হয়েছে মাত্র ১৪ রান। সাউদাম্পটনেও ব্যতিক্রম হয়নি।
নিয়মিত অধিনায়ক জো রুট বিহীন ইংল্যান্ডের নড়বড়ে টপ অর্ডারে আগেরদিনই আঘাত হানেন গ্যাব্রিয়েল। বৃষ্টিতে ভেসে যাওয়া প্রথম দিন ডানহাতি ব্যাটসম্যানদের জন্য অস্বস্তিকর কোন আর গতিতে ওপেনার ডম সিবলির উইকেট উড়িয়ে দিয়েছিলেন তিনি। আজ একইভাবে বোল্ড করেন জো ডেনলিকে। আরেক ওপেনার ররি বার্নস আশা জাগালেও আউট হন রাউন্ড দ্য উইকেট থেকে আসা গ্যাব্রিয়েলের গোলা সামলাতে না পেরে।
গেব্রিয়েল তান্ডব শেষ হতে না হতেই দৃশ্যপটে আসেন হোল্ডার । সাউদাম্পটনের আকাশে ভেসে ভেড়াচ্ছে মেঘ। হাতে ডিউক বল, কী করতে হবে তাঁর জানাই ছিল। নিজের উচ্চতার দারুণ ব্যবহার আর গতি ৮০ মাইলের আশেপাশে রেখে ঠিক রেখেছেন লাইন-লেংথ। চোখের পলকে ৪২ রানে নিয়ে নিলেন ৬ উইকেট, যেটি হোল্ডারের টেস্ট ক্যারিয়ারের সেরা বোলিং। বাকি ৪ উইকেট গ্যাব্রিয়েলের।

</p></br>
<hr size="8"width="990"color="red">


<b>৯ জুলাই</b>
<p><b><font size="5">এশিয়া কাপ বাতিল, জানিয়ে দিলেন সৌরভ</font></b></p></br>
<p align="center"><img src="asia.png"width="400"height="400">
<p> এ বছর আর হচ্ছে না এশিয়া কাপ। বাংলাদেশের ক্রিকেটারদের অনুশীলন শুরু করার ব্যাপারে এশিয়া কাপের দিকেই তাকিয়ে ছিল বিসিবি।সেপ্টেম্বরে অনুষ্ঠেয় এ টুর্নামেন্টটি আয়োজিত হলেই ক্রিকেটারদের অনুশীলনে ফেরানোর ব্যাপারটা দ্রুততার সঙ্গে করত বাংলাদেশ ক্রিকেট বোর্ড। কিন্তু বুধবার ভারতীয় ক্রিকেট বোর্ডের সভাপতি সৌরভ গাঙ্গুলী জানিয়ে দিলেন এ বছর এশিয়া কাপ বাতিল হয়ে গেছে।
ইনস্টাগ্রামের একটি লাইভ শোতে প্রসঙ্গক্রমে সৌরভ বলেন, 'ওটা (এশিয়া কাপ) বাতিল হয়ে গেছে। সেপ্টেম্বরে এশিয়া কাপ অনুষ্ঠিত হওয়ার কথা ছিল।'
   
 এ বছর আর হচ্ছে না এশিয়া কাপ। ফাইল ছবিবাংলাদেশের ক্রিকেটারদের অনুশীলন শুরু করার ব্যাপারে এশিয়া কাপের দিকেই তাকিয়ে ছিল বিসিবি।সেপ্টেম্বরে অনুষ্ঠেয় এ টুর্নামেন্টটি আয়োজিত হলেই ক্রিকেটারদের অনুশীলনে ফেরানোর ব্যাপারটা দ্রুততার সঙ্গে করত বাংলাদেশ ক্রিকেট বোর্ড। কিন্তু বুধবার ভারতীয় ক্রিকেট বোর্ডের সভাপতি সৌরভ গাঙ্গুলী জানিয়ে দিলেন এ বছর এশিয়া কাপ বাতিল হয়ে গেছে।
ইনস্টাগ্রামের একটি লাইভ শোতে প্রসঙ্গক্রমে সৌরভ বলেন, 'ওটা (এশিয়া কাপ) বাতিল হয়ে গেছে। সেপ্টেম্বরে এশিয়া কাপ অনুষ্ঠিত হওয়ার কথা ছিল।'
সেপ্টেম্বরে পাকিস্তানের এশিয়া কাপ আয়োজন করার কথা ছিল। সৌরভ অবশ্য তাঁর মন্তব্যে স্বাগতিক দেশ নিয়ে নির্দিষ্ট করে কিছু বলেননি। এশিয়া কাপ বাতিল হলে অবশ্য ভারতের ঘরোয়া টি–টোয়েন্টি লিগ আইপিএল আয়োজনের একটা সুযোগ তৈরি হয়। এদিকে, অক্টোবরে অস্ট্রেলিয়াতে অনুষ্ঠেয় টি–টোয়েন্টি বিশ্বকাপ আয়োজনও অনিশ্চয়তার মধ্যে রয়েছে। অস্ট্রেলিয়াতে নতুন করে করোনার আক্রমণ দেখা দিয়েছেন। করোনার প্রাদুর্ভাব বেড়ে যাওয়ায় লকডাউনের মতো ব্যবস্থা নিতে হয়েছে মেলবোর্নের মতো বড় শহরে।
এদিকে বিসিবির প্রধান নির্বাহী নিজামউদ্দিন চৌধুরী অবশ্য বিসিসিআই সভাপতির এ ঘোষণার প্রেক্ষাপট বুঝতে পারছেন না, ‘তিনি কোন প্রেক্ষাপটে এটি বলেছেন, ঠিক বলতে পারছি না। আমি যতদূর জানি এসিসি এ টুর্নামেন্ট আয়োজনের সম্ভাব্যতা নিয়ে কাজ করছে। এ সময়ে যদি সম্ভব না–ও হয়, তাহলে কখন আয়োজন করা যেতে পারে, সেটি নিয়ে কাজ চলছে। আইসিসিও একই কাজ করছে, এটাই স্বাভাবিক প্রক্রিয়া। আনুষ্ঠানিকভাবে এটা নিয়ে বলার কিছু নেই বলেই জানি।’
বিসিবির মিডিয়া কমিটির প্রধান জালাল ইউনুস আজ সন্ধ্যায় জানালেন, ‘আনুষ্ঠানিকভাবে এটি নিয়ে এখনো কিছু শুনিনি। বিসিবি সভাপতি (তিনি এশিয়ান ক্রিকেট কাউন্সিলেরও সভাপতি) লন্ডনে আছেন। তাঁর আজ অস্ত্রোপচার হওয়ার কথা। এ মুহূর্তে তাঁর সঙ্গে কথা বলার সুযোগ নেই। তবে আমরাও শুনেছি টুর্নামেন্টটা এ বছর যথা সময়ে আয়োজন নিয়ে যথেষ্ট সংশয় আছে।’
গতমাসে এসিসির নির্বাহী সভায় এশিয়া কাপ নিয়ে আলোচনা হয়েছিল। ভারতে এ মুহূর্তে করোনা পরিস্থিতি ভয়াবহ। ভারত আগেই এমন পরিস্থিতিতে এশিয়া কাপে দল না পাঠানোর ব্যাপারে নিজেদের অনাগ্রহের কথা বলেছিল। আজ সৌরভ চূড়ান্ত সিদ্ধান্তটিই জানিয়ে দিলেন।
সৌরভের ঘোষণায় বাংলাদেশের ক্রিকেটারদের মাঠে ফেরার অপেক্ষাটা আরও দীর্ঘ হলো।
</p></br>

<p align="center"><img src="ra.png"width="400"height="400">
<p><b><font size="5">‘কল্পবিজ্ঞান’ ক্রিকেটের শুরুতেই বৃষ্টির উৎপাত</font></b></p>
<p>করোনা–আতঙ্কের মধ্যেই আন্তর্জাতিক ক্রিকেট কীভাবে শুরু হবে, সেটি দেখার আগ্রহ ছিল সকলের। কিন্তু সাউদাম্পটনে বৃষ্টির কারণে ক্রিকেটের নতুন পথচলার শুরুটা দেরিই হয়েছে। কেবল ইংল্যান্ড–ওয়েস্ট ইন্ডিজের ক্রিকেটপ্রেমীই নন, অপেক্ষায় ছিলেন সারা দুনিয়ার ক্রিকেটপ্রেমীরাই। সবারই যে বড় আগ্রহ ম্যাচটিকে নিয়ে।
তিন ঘণ্টা পর বৃষ্টি থামলে টস হয়েছে। টসে জিতে ব্যাটিং নিয়ে ইংল্যান্ডের শুরুটা অবশ্য মোটেও ভালো হয়নি। স্কোরবোর্ডে ১ রান তুলতেই ডম সিবলিকে হারিয়েছে ইংলিশরা। শ্যানন গ্র্যাব্রিয়েলের বলে বোল্ড হয়েছেন তিনি। তবে ইংল্যান্ডের সংগ্রহ ১ উইকেটে ৩৫ হতেই বৃষ্টি আবার থামিয়ে দিয়েছেন খেলা। রোরি বার্নস ২০ আর জো ডেনলি ১৪ রানে অপরাজিত আছেন।
করোনাভাইরাসের কারণে ১১৭ দিন বন্ধ ছিল ক্রিকেট। সাউদাম্পটনের এইজেস বোলে আজ দর্শক ছাড়াই আয়োজিত হয়েছে এ টেস্ট ম্যাচটি। করোনা ক্রিকেটের অনেক কিছুই বদলে দেবে। 'নতুন স্বাভাবিক' সময়ে ক্রিকেট যেভাবে হবে, আজকের ম্যাচটি তারই প্রদর্শনী। 
ম্যাচ শুরুর আগে দারুণ একটা ব্যাপার ঘটেছে। বর্ণবাদের বিরুদ্ধে হাঁটু গেড়ে বসে দুই দলের ক্রিকেটাররা প্রতিবাদ জানিয়েছেন। তাঁদের সঙ্গে প্রতিবাদ জানিয়েছেন আম্পায়াররাও। দুই দলের ক্রিকেটাররাই জার্সিতে 'ব্ল্যাক লাইভস ম্যাটার' স্টিকার লাগিয়ে খেলছেন।
</p></br>

